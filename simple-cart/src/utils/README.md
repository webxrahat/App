আপনাকে অনেক অনেক অভিনন্দন, আপনি মাত্র কয়েকদিনেই দুইটি এসাইনমেন্ট কমপ্লিট করে চলে এসেছেন আপনার তৃতীয় এসাইনমেন্টে । এই মডিউলে যা যা দেখানো হয়েছে, তার উপর ভিত্তি করে আপনাদের জন্যে এই এসাইনমেন্ট তৈরি করা হয়েছে। এই এসাইনমেন্ট এর জন্য আমরা পূর্বের মত HTML এবং Tailwind CSS ব্যবহার করে একটি template তৈরি করে দিয়েছি। আপনাদেরকে এই template ব্যবহার করেই এসাইনমেন্টটি করতে হবে । HTML Template টি গিটহাব রিপোসিটরিতে "dist" folder এর ভিতরে পেয়ে যাবেন।

## এসাইনমেন্টে আপনাকে যা যা করতে হবেঃ

✓ আগের এসাইনমেন্ট গুলোর মতই নতুন vite react javascript প্রজেক্ট তৈরি করে এসাইনমেন্ট টি করতে হবে । টাইপস্ক্রিপ্ট ব্যবহার করা যাবেনা ।

✓ আপনাকে একটি ডামি Array of Object তৈরি করতে হবে, যেখানে একাধিক প্রোডাক্টের তথ্য থাকবে (যেমনঃ নাম, দাম, ছবি, স্টক, ডিস্কাউন্ট ইত্যাদি)। এরপর সেই ডাটা ব্যবহার করে Your Products সেকশনে প্রোডাক্টগুলো ডাইনামিকভাবে রেন্ডার করতে হবে। খেয়াল রাখতে হবে, প্রতিটি Product Card-এ যেসব তথ্য দেখানো হয়েছে (যেমন প্রোডাক্টের নাম, প্রাইস, স্টক, ইমেজ এবং বাটনসমূহ) — সেগুলো যেন সবই ডামি ডাটার উপর ভিত্তি করে ডাইনামিকভাবে প্রদর্শিত হয় ।

✓ Product Card এ থাকা, "Add to Cart" বাটনে ক্লিক করলে, "YOUR CART" সেকশনে সেই প্রোডাক্টটি দেখাবে। সেই সাথে "Add to Cart" বাটনের পরিবর্তে "Remove from Cart" বাটন দেখাতে হবে ।

✓ Product এর stock ম্যানেজ করতে হবে । অর্থাৎ, কোনো প্রোডাক্ট এর stock যদি 0 হয়, তবে সেই প্রোডাক্ট আর Add to Cart এ এড করা যাবে না এবং "Add to Cart" বাটন disable করে দিতে হবে ।

✓ "YOUR CART" সেকশনে যেসব প্রোডাক্ট যোগ হবে, প্রতিটি প্রোডাক্টের পাশে একটি + এবং একটি - বাটন থাকবে। এই বাটনগুলো ব্যবহার করে প্রোডাক্টের Quantity (পরিমাণ) বাড়ানো বা কমানো যাবে। + বাটনে ক্লিক করলে পরিমাণ বাড়বে, আর - বাটনে ক্লিক করলে তা কমে যাবে।

✓ + বাটনে ক্লিক করে একটি প্রোডাক্ট তার সর্বোচ্চ স্টকের পরিমাণ পর্যন্ত কার্টে যোগ করা যাবে। আবার - বাটনে ক্লিক করে সেই প্রোডাক্টের পরিমাণ সর্বনিম্ন ১ পর্যন্ত কমিয়ে আনা যাবে — এর নিচে আর নামানো যাবে না।

✓ YOUR CART সেকশনের Product গুলোর ক্ষেত্রেও stock ম্যানেজ করতে হবে। অর্থাৎ quantity বাড়লে Stock থেকে কমাতে হবে। এবং quantity কমে গেলে Stock বাড়াতে হবে । এবং Stock এর কমা/বাড়া "Your Products" সেকশনে থাকা কার্ড গুলোকেও Update করবে ।

✓ YOUR CART সেকশনে একটি ডিলিট বাটন আছে যা × সাইন দিয়ে বোঝানো হয়েছে । এই বাটনে ক্লিক করলে প্রোডাক্টটি cart থেকে সরে যাবে এবং Product List এ Product এর quantity পুনরায় যুক্ত হবে এবং "Remove from Cart" বাটন "Add to Cart" বাটনে পরিবর্তিত হবে ।

✓ YOUR CART সেকশনের নিচের দিকে Order Summary পেজ রয়েছে । সেখানে Subtotal ক্যাল্কুলেট করে দেখাতে হবে । ক্যাল্কুলেশন এর ক্ষেত্রে Product Price এবং Quantity এর উপরে ভিত্তি করে Subtotal দেখাতে হবে । Discount সব সময় 20% ই থাকবে, Delivery Fee যা আছে তাই থাকবে, প্রতিটা প্রোডাক্টের একটি রেটিং থাকবে 5 এর মধ্যে যেটা আপনি ডামি Array তে হার্ডকোড করে রাখতে পারেন এবং সব কিছুর উপরে ভিত্তি করে Total Amount ক্যাল্কুলেট করতে হবে ।

✓ Your Products শিরোনামের পাশে Sort By নামের একটি অপশন থাকবে। এই অপশন ব্যবহার করে আপনি প্রোডাক্টগুলোকে Popularity (জনপ্রিয়তা), Newest (নতুনত্ব) এবং Price (মূল্য) – এই তিনটি ক্রাইটেরিয়ার ভিত্তিতে সাজাতে (Sort করতে) পারবেন।

✓ উপরের Search Bar-এ প্রোডাক্টের নাম লিখে সার্চ করা যাবে। সার্চের রেজাল্ট Your Products সেকশনেই দেখাতে হবে। যদি Search Bar ফাঁকা থাকে, তাহলে সকল প্রোডাক্ট দেখাতে হবে। আর যদি ব্যবহারকারী কিছু লিখে সার্চ করেন, তাহলে শুধুমাত্র সেই প্রোডাক্টগুলো দেখাতে হবে যেগুলোর টাইটেলে সার্চ করা শব্দটি মিলে। যদি কোনো প্রোডাক্টই মিলে না যায়, তাহলে প্রোডাক্ট কার্ডের পরিবর্তে "Not Found" ধরনের একটি বার্তা দেখাতে হবে।

✓ সব শেষে এটি খেয়াল রাখতে হবে, পুরো এসাইনমেন্টে আপনি যথাযত জায়গায় Context API এবং useReducer ব্যবহার করেছেন । আপনি এই মডিউলে শেখানো টপিক গুলো এবং এর আগে শেখানো সবকিছু কতো সুন্দর করে ইমপ্লিমেন্ট করে কাজটি করতে পারেন, সেটাই এই এসাইনমেন্টের মুখ্য বিষয়।

✓ এখন পর্যন্ত শেখানো টপিক গুলো ব্যবহার করেই আপনাকে এসাইনমেন্টটি করতে হবে। পরবর্তীতে শেখানো হবে এমন কোন কিছু আপনি ব্যবহার করতে পারবেন না।

## কিভাবে সাবমিট করবেন:

সবচেয়ে সহজে বুঝার জন্য [এই ভিডিওটি](https://learnwithsumit.com/rnext/courses/rnext/how-to-submit-assignments-in-reactive-accelerator-course) দেখে ফেলুন।

এসাইনমেন্টে আপনাকে মাত্র দুইটা জিনিস সাবমিট করতে হবে।

1. **GitHub private repository link:** অবশ্যই সঠিক গিটহাব রিপোজিটরি লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা।
2. **Live site link:** নেটলিফাইতে বা ভার্সেলে সাইট হোস্ট করে সাইটের লাইভ লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা। নেটলিফাইতে বা ভার্সেলে কি ভাবে হোস্ট করতে হয় তা আপনি না জানলে [এইখানে ক্লিক](https://learnwithsumit.com/rnext/courses/rnext/how-to-deploy-your-project-to-vercel-free) করে দেখে নিতে পারেন।

**সাবমিট একবারই করতে পারবেন তাই ভালো করে দেখে সাবমিট করবেন।**

## GitHub private repository কিভাবে তৈরি করবেন:

Github Private repositoty তৈরি করতে [এইখানে ক্লিক করুন](https://classroom.github.com/a/dvqnYLsZ) অথবা ব্রাউজারে এই লিংকে **https://classroom.github.com/a/dvqnYLsZ** ভিজিট করুন। লিংকে যাওয়ার পরে **Accept this assignment** এ ক্লিক করুন। সর্বোচ্চ ১ মিনিট পরে পেইজটি রিলোড দিলে আপনি আপনার রিপোজেটরি লিংক পেয়ে যাবেন। মনে রাখবেন, আপনাকে এই লিংকটি আমাদের প্লাটফর্মে সাবমিট করতে হবে। না বুঝলে উপরে বলা ভিডিও টিউটোরিয়ালটি দেখে নিন।

## Assignment এর জন্য প্রয়োজনীয় template HTML:

প্রতিটি assignment এর সাথে প্রয়োজনীয় HTML template আমরা দিয়ে দিয়েছি যেন আপনাকে HTML template নিয়ে সময় নষ্ট না করতে হয়। কোর্সের GitHub repository এর সংশ্লিষ্ট ব্রাঞ্চে গেলেই আপনারা 'dist' folder এর ভিতর HTML template পাবেন। না বুঝলে [এইখানে ক্লিক](https://learnwithsumit.com/rnext/courses/rnext/how-to-submit-assignments-in-reactive-accelerator-course) করে টিউটোরিয়াল দেখে নিতে পারেন।

## এসাইনমেন্ট মার্কস পলিসি:

আপনি নির্ধারিত সময়ে এসাইনমেন্ট জমা দিলে এবং সব কিছু সঠিকভাবে করলে সম্পূর্ণ মার্ক পাবেন। এর পরে জমা দিলে আপনার মার্ক নিচের নিয়মে কাটা যাবে -

1. ডেডলাইনের পরে এক ঘণ্টার মধ্যে জমা দিলে 10% মার্ক কাটা যাবে।
2. ডেডলাইনের পরে এক ঘণ্টার বেশি কিন্তু 24 ঘণ্টার মধ্যে জমা দিলে 30% মার্ক কাটা যাবে।
3. ডেডলাইনের পরে 24 ঘণ্টার বেশি পরে জমা দিলে 50% মার্ক কাটা যাবে।
4. কোর্স ডিউরেশনের পরে আমরা এসাইনমেন্ট গ্রহণ করবো না।

অবশ্যই কোর্স চলাকালিন সময়ে এসাইনমেন্ট জমা দিতে হবে। কোর্সের ডিউরেশন শেষ হয়ে গেলে তার পরে আপনি এসাইনমেন্টে জমা দিলে এসাইনমেন্টের মার্ক পাবেন না।

## সাবমিট করার পর কোড পরিবর্তন:

আপনি ভেবে নিতে পারেন আপনি ওয়েবসাইটে সঠিক সময়ে এসাইনমেন্ট সাবমিট করে নীরবে পরে গিটহাবে কোড পুশ করতে থাকবেন! আপনার গিটহাবের সর্বশেষ কমিট দেখলেই আমরা বুঝতে পারবো আপনি কখন কোড আপডেট করেছেন। সে অনুযায়ী আমরা আপনার মার্ক কেটে নিবো। তাই এসাইনমেন্ট এর সময় পার হবার পরে আমরা আশা করবো আপনি চালাকি করে আর কোড পুশ করবেন না আপনার রিপোজিটরিতে। এটা করলে আপনার সম্পূর্ণ মার্ক কাটা যেতে পারে।

## এসাইনমেন্ট মার্কস কবে পাবেন:

আমরা সর্বোচ্চ ১৫ কার্যদিবসের ভিতরে এসাইনমেন্টের মার্ক দিয়ে দেওয়ার চেষ্টা করবো। ক্ষেত্র বিশেষে একটু দেরি হতে পারে কারো কারো মার্ক পেতে।
